Vogliamo portare entro il 2018 a circa l' 84% degli Italiani la copertura con la rete ultrabroadband fissa e al 98% quella mobile. Perche' crediamo che le nuove tecnologie digitali siano alla base di una crescita  intelligente, sostenibile e inclusiva. A marzo 2016, con un totale di 11 milioni di km di fibra installata, abbiamo raggiunto 1.100 comuni e il 45% delle case degli Italiani e le reti mobili di ultima generazione sono attive in 6.200 comuni, il 92% della popolazione. 
<br><br>
A semplificare la vita quotidiana arrivano cosi' nuove soluzioni: sistemi di pagamento elettronici, domotica, cartella clinica digitale e posta elettronica certificata per facilitare i rapporti con la sanita' e la pubblica amministrazione, per la scuola lavagne multimediali e ambienti didattici web-based. Per le imprese applicazioni per la gestione dati o il controllo dei consumi energetici, piattaforme evolute per la virtualizzazione di infrastrutture e applicaziioni IT,  software e prodotti  per la diffusione della firma digitale. Per tutti la possibilita' di essere sempre connessi e usufruire in modo semplice e sicuro, dal tablet, lo smartphone  o altri device, di servizi e di contenuti multimediali: musica, libri, giochi, video, un portafoglio sempre pieno di novita' e contenuti premium.